# მუსიკის პროგრამირება
  
მუსიკის პროგრამირება ძალიან საინტერესო პროცესია, მარტივად რომ ვთქვა. ის რამოდენიმე რამის ერთდროულად ცოდნას, ხშირად კომპლექსურ [გააზრებას] და დაგეგმვას მოითხოვს. სხვაგვარად არამხოლოდ შედეგის მიღებაა რთული, არამედ ისიც კი, რომ ვიცოდეთ:

  - "რისი დაპროგრამება გვინდა?"

წლების გამოცდილებამ გამომაცდევინა უამრავი წარმატებული და უფრო მეტი წარუმატებელი მიახლოვება კომპიუტერთან (დამთვლელთან - Rechner - როგორც გერმანული სიტყვა გვეუბნება) და ხშირად ვერ მიმიღწევია სასურველი შედეგისთვის, მაგრამ აქ ამის გამო არ ვართ. კომპიუტერული მუსიკის და მუსიკის პროგრამირების ერთერთი უმთავრესი ამოცანაა, პროგრამის ისე მომზადება, რომ მისი კომპილაცია შესაძლებელი იყოს. 
ამისთვის კი რამდენიმე რამის ცოდნაა საჭირო, თავად პროგრამული ენის, მისი მოდულების და სინტაქსის. შეცდომების პოვნა და მისი გადაჭრა, ინგლისურად debugg (თუმცა, ეს მხოლოდ გადაჭრას არ გულისხმობს, debug გულისხმობს იმ ყველა ეტაპსაც, რომელსაც პროგრამა თანმიმდევრულად გადის ჩვენი დაწერილი კოდის გაჟღერებისთვის)
ჩვენს დროში, მუსიკის პროგრამირების უამრავი ენა, ბიბლიოთეკა და ციფრული სივრცე არსებობს. Max Msp, რომელიც კონსერვატორიაში უკვე რამდენიმე წელია აქტიურად გამოიყენება, 1985 წლიდან იღებს სათავეს. დასაწყისისთვის მას MIDI მხარე ჰქონდა მხოლოდ. 